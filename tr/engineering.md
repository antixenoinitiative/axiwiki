---
title: Mühendislik Materyalleri Rehberi
description: Geminizi mühendislikle yükseltmek için gereken materyalleri elde etme rehberi
published: true
date: 2021-06-17T00:16:23.801Z
tags: engineering, outfitting, materials
editor: markdown
dateCreated: 2021-06-15T05:40:06.134Z
---

# Mühendislik Materyalleri Rehberi
Bu, Elite: Dangerous'ta geminizi mühendislikle yükseltmek için gereken materyalleri toplamaya yönelik bir rehberdir.

> Bu rehberin ana odağı materyal toplamaktır. Geminizi hangi mühendisliklerle yükseltmeniz gerektiğine dair bilgiler için [Gemi Toplama Teorisi](/en/shipbuildtheory) sayfasına göz atın. 
> 
> {.is-info}

> **Diğer Kullanışlı Kaynaklar** [Scavengers Spreadsheet](https://docs.google.com/spreadsheets/d/1yo1iHP9KUXpoBaIzJsRsDxfAcQa7cBq0YUIFy3m2NII/edit#gid=585994681) [Panpipers's Pleiades Survivor Guide to Barnacles and More](https://docs.google.com/spreadsheets/d/1giHvc1SISUcD7BPKjlbutkuwPrWQwHuSxnBwQ3MPQME/edit#gid=0) 
> 
> {.is-success}

# "Raw" Materyaller

## Shard Farmları
*CMDR Secretpro tarafından hazırlanmış rehber*

Raw materyaller (Grade 4) **"Crystalline Shard Biological Sites"** denilen gezegen/uydu üzerindeki biyolojik oluşum bölgelerinde bol miktarda toplanabilir. En yüksek Grade 4 seviyesinde materyal içeren bu alanlara sahip olan bölgeler "bubble"dan 1500-1800 Ly uzaklıkta iki sistemde bulunabilir. Düzgün bir keşif gemisi toplamanızı (mühendislik içermese de olur) ve iki sistemi de ziyaret edip tüm G4 materyal depolarınızı (Selenium hariç) doldurmanızı tavsiye ediyoruz. Bu sayede düşük seviye materyal gerektiğinde takaslayabilirsiniz. Bu size birden fazla tam mühendislikle donatılmış gemi toplamak için yeterli olur.

- **Yttrium** - Outotz LS-K D8-3 B 5 A
- **Antimony** - Outotz LS-K D8-3 B 5 C
- **Ruthenium** - Outotz LS-K D8-3 B 7 B
- **Polonium** - HIP 36601 C 1 A
- **Tellurium** - HIP 36601 C 3 B
- **Technetium** - HIP 36601 C 5 A

Bu alanlardan faydalanmak için belirtilen sistem ve gezegene gidip DSS'inizle yüzey taraması yapmanız gerekmektedir. Daha sonra herhangi bir biyolojik oluşumun yanına iniş yapıp SRV'nizi kullanınız. Mühendislik ve sentez ihtiyaçlarınız için bolca Raw materyal bulacaksınız.

**Detailed Surface Scanner getirmeyi unutmayın.**
## Selenium ve Thargoid Barnacle'ları
Selenium, yalnızca Grade 2 kaynaklarından düşmesi sebebiyle farmlaması en zor materyaldir. Toplamak için pek çok yöntem olsa da hiçbiri Shard farmlarında belirtilen yöntemler gibi etkin değildir.

Thargoid Barnacle'ları iyi bir kaynak olabilir ancak doğru barnacle bölgelerini bulmak zor olabilir. CMDR Panpiper tarafından hazırlanmış bu çizelgeyi kullanarak doğru siteleri bulabilirsiniz. Selenium içeren gezegenlerdeki "Allripe Barnacles"lara bakın. Ek olarak, ana menüye dönüp tekrar oyuna girerek dikenleri resetleyip ve tekrar tekrar toplayabilirsiniz.

Bilinen diğer Selenium Alanları

- **Wolf 587 4 E A** "Geological" bölgelere ve yüksek Selenium yüzdesine sahip.
- **HIP 83204 3 B A** biraz daha yüksek (G2 seviye düşüşlerde 5% Selenium, 1.3% Arsenic and 1% Zirconium - "geological" bölgeler 1, 2, 8, 7, 10 ve 14)

# "Manufactured" Materyaller
## HGE Döngüsü
*CMDR Jetlagged tarafından hazırlanmış rehber*

HGE Döngüsü Grade 5 Manufactured materlay toplamak için zamandan kazandıran bir metottur. (HGE - High Grade Emissions - sistemlerde bulacağınız bir sinyal tipi). En az 3 toplama Limpet'ine ve supercruise'da iyi bir dönüş kabiliyetine sahip bir gemi kullanmanız faydalı olacaktır.

1. İstenilen materyalleri içeren ve 20 dk'dan fazla süresi olan bir HGE bularak başlayın.
1. HGE'ye girin ve materyalleri toplayın.
1. Masaüstüne çıkacak şekilde oyunu kapatın ve oyunu yeniden başlatın.
1. Az önce bulunduğunuz oyun moduna giriş yapın ve FSD'yi şarjlayın, yeterli hıza ulaşmak için boostlayın. Gazı artırmayın.
1. Supercruise'a girdikten sonra (gazınız bu noktada 0 olmalı bu yüzden gaz vermeden yalnızca boost kullandık) sol paneli açın.
1. En yakın "Unknown Signal Source" yalnızca birkaç yüz km uzakta ve az önce içinde bulunduğunuz HGE olmalı.
1. Giriş yapıp, toplayın ve materyal deponuz dolana ya da HGE'nin süresi bitene kadar tekrar edin.

HGE içeriği; sistemin bağlı olduğu güce (Federasyon/Empire) ve Minor Faction durumuna (Outbreak, War vs) bağlıdır, bu şartları sağlayan sistemlerde rastgele ortaya çıkarlar. Hangi materyalleri hangi koşullarda bulabileceğinizi öğrenmek için [ED Materials](https://sites.google.com/view/ed-materials/ed-materials/manufactured-items) kaynağına göz atın.

[min-ed-launcher](https://github.com/Rfvgyhn/min-ed-launcher#features)'ın otomatik restart özelliğini kullanarak oyunu yeniden başlatırken zaman kazanabilirsiniz.

Eğer zayıf bir PC'niz varsa ya da daha da hızlanmak isterseniz oyunun Horizon olmayan temel versiyonunu da kullanabilirsiniz.

# Encoded Materyaller
## Jameson'ın Düşmüş Cobra'sı
Jameson'ın çakıldığı alanda yüksek seviye "encoded" materyaller bulabilirsiniz. Alana gidin ve SRV'niz ile yanıp sönen küçük kırmızı ışıklara sağ tuşla tarama yapın. Daha sonra ana menüye dönüp oyuna girdiğinizde tekrar tarama yapabilirsiniz. Depolarınızı doldurana kadar tekrarlayın.

1. Geminize SRV ve Detailed Surface Scanner yükleyin.
1. HIP 12099 Gezegen 1B (-54.3803, -50.3575) 'ye gidin.
1. DSS'inizi kullanarak kaza bölgesini belirleyin.
1. Bölgeye gidin ve SRV'nize binin.
1. Çakılmış gemiye gidin ve "Data Link Scanner"ı kullanarak tüm kırmızı çakarlara tarama yapın.
1. Oturumu kapatıp açın.
1. 5. adımdan itibaren tekrar edin.

# Diğer Materyaller
## Sensor Fragments
Mühendis Profesör Palin'i açmak için gerekmekte. Thargoid Sensor'leri ya da Thargoid Scavenger'ları patlatarak elde edilebilir. Profesör Palin'in laboratuvarına çok yakın konumdaki aşağıdaki yeni keşfedilmiş yerde Thargoid Sensor'leri bulabilirsiniz.

**Sistem**: Solati **Gezegen**: Halla **Koordinatlar**: -70.9912 x -156.4383 **İçerik**: 1 Thargoid Sensor, 1 Cargo Rack içinden çıkabilecekler (V, Cr, Zr, Zn, Mn, Sb), Ship Data Core.

Sensor Fragments bulabileceğiniz, Arque (Palin) sistemine en yakın sistem 28 Ly uzaklıkla burası. Sensorleri patlatarak (SRV ile) fragmanları toplayın. Oturum kapatıp açma ile bölgeyi resetleyebilirsiniz.

FRC'den CMDR FlyBoyXD emeği ile

# Materyal Takası
Eğer ki ihtiyacınız olan materyalleri doğrudan bulamıyorsanız, aynı türdeki diğer materyalleri takas edebilirsiniz. Farklı takasçılar farklı materyal tiplerini bulundururlar; Data, Raw ve Manufactured olarak 3 tip takasçı vardır.

[Bu aracı](https://inara.cz/galaxy-nearest/25) kullanarak size en yakın takasçıyı (material trader) bulabilirsiniz.

Takas sırasında her zaman değer kaybı yaşarsınız. Özellikle farklı kategoriler arasında.

**En iyi yöntem, en yüksek seviye materyalleri toplayıp gerektiğinde düşüklerini almak için kullanmaktır. Aynı tip materyaller farklı kategorilere sahip olabilir. İstediğiniz materyalin kategorisinden (aynı satırda listelenir) bir materyal takas etmeye dikkat ederseniz en düşük kaybı yaşarsınız.**

![convert1.png](/img/convert1.png) ![convert2.png](/img/convert2.png)
